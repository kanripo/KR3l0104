# -*- mode: mandoku-view; -*-
#+TITLE: 集異記
#+DATE: 2015-08-24 23:40:48.072692
#+PROPERTY: ID KR3l0104
#+PROPERTY: BASEEDITION WYG    
#+PROPERTY: JUAN 提要
<pb:KR3l0104_WYG_000-1a>¶
欽定四庫全書　　　　　子部十二¶
　提要¶
　　集異記　　　　　　　小説家𩔖二(異聞之屬/)¶
　　　　(臣/)等謹案集異記一卷唐薛用弱撰案唐書¶
　　　　藝文志載用弱字仲勝長慶中光州刺史其¶
　　　　里籍則未之載此本卷首題曰河東然唐代¶
　　　　士族率標郡望劉必彭城李必隴西其確生¶
　　　　何地固未之知也是書所記凡十六條晁公¶
<pb:KR3l0104_WYG_000-1b>¶
　　　　武讀書志稱其首載徐佐卿化鶴事此本亦¶
　　　　以此條為首與晁氏所記合蓋猶舊本世所¶
　　　　傳狄仁傑集翠裘王維鬱輪袍王積薪婦姑¶
　　　　圍棊王之渙旗亭畫壁諸事皆出此書其良¶
　　　　常山新宫銘洪邁隨筆推為奇作蘇軾與子¶
　　　　過詩所謂爾應奴𨽻蔡少霞我亦伯仲山𤣥¶
　　　　卿者即用其事卷帙雖狹而歴代詞人恒所¶
　　　　引據亦小説家之可采者陳振孫書録解題¶
<pb:KR3l0104_WYG_000-2a>¶
　　　　謂是書一名古異記然諸家著録俱無此名¶
　　　　不知振孫何本又唐比部郎中陸勲亦有集¶
　　　　異記二卷與用弱書同名故文獻通考題勲¶
　　　　書為陸氏集異記以别於用弱書焉¶
　　博異記　　　　　　　小説家𩔖二(異聞之屬/)¶
　　　　(臣/)等謹案博異記一卷舊本題唐谷神子還¶
　　　　古撰不著姓氏考晁公武讀書志載老子指¶
　　　　歸十三卷亦題谷神子註不著姓氏而唐書¶
<pb:KR3l0104_WYG_000-2b>¶
　　　　藝文志有馮廓註老子指歸十三卷與公武¶
　　　　所言書名卷數皆合則谷神子其馮廓歟胡¶
　　　　應麟二酉綴遺則曰唐詩人鄭還古嘗為殷¶
　　　　七七作傳其人正晚唐而殷傳文與事皆𩔖¶
　　　　是書蓋其作也其説亦似有依據然古無明¶
　　　　文闕所不知可矣其書載敬元頴許漢陽王¶
　　　　昌齡張竭忠崔元微隂𨼆客岑文本沈亞之¶
　　　　劉方元馬燧十人太平廣記三百四十八巻¶
<pb:KR3l0104_WYG_000-3a>¶
　　　　載李全質一條稱㑹昌壬戍濟隂大水谷神¶
　　　　子與全質同舟云云此本無之蓋亦鈔合而¶
　　　　成非完帙也所記皆神怪之事叙述雅贍而¶
　　　　所録詩歌頗工緻視他小説為勝惟師曠鏡¶
　　　　銘一條不似三代語爾陳振孫書録解題謂¶
　　　　語觸時忌故𨼆其名前有自序亦稱非徒但¶
　　　　資笑語抑亦麤顯箴規或冀逆耳之詞稍獲¶
　　　　周身之戒今觀所載殊不見觸忌之語而證¶
<pb:KR3l0104_WYG_000-3b>¶
　　　　以太平廣記所引又確為本書非出依托未¶
　　　　審其寓言之㫖何在也乾隆四十六年十二月¶
　　　　恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
